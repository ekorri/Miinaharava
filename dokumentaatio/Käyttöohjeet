Käyttöohjeet
 
Pelaajan käynnistäessä pelin aukeaa pelilauta, jossa on ruutuja. Ruudut ovat kaikki suljettuja ja niissä on symboli ”[]”. Pelaajan tehtävänä on löytää pelilaudalle asetetut miinat avaamalla kaikki ruudut, joissa ei ole miinaa. Pelaaja voi avata ruutuja klikkaamalla niitä hiiren vasemmalla näppäimellä. Tällöin ruutu aukeaa paljastaen sisältönsä.
Mikäli ruudun sisältö on tyhjä, aukeavat myös klikattuun ruutuun välittömässä yhteydessä olevat ruudut. Mikäli nämä ympäröivät ruudut ovat myös tyhjiä, aukeavat myös niihin välittömässä yhteydessä olevat ruudut, jotka eivät sisällä miinaa. Mikäli avatussa ruudussa on numero, kertoo se pelaajalle kuinka monessa kyseiseen ruutuun välittömässä yhteydessä olevista ruuduista on miina. Näiden numerovihjeiden avulla pelaaja voi päätellä miinojen sijainnin. Pelaaja voi asettaa hiiren oikean näppäimen klikkauksella merkin niihin ruutuihin, joissa olettaa miinojen sijaitsevan. Mikäli pelaaja huomaa asettaneensa merkin väärään ruutuun, voi merkin poistaa klikkaamalla sitä uudelleen hiiren oikealla näppäimellä. Mikäli pelaajan avaamassa ruudussa on miina, peli päättyy.
Pelilaudan ruudukon yläpuolella näkyy, kuinka monta merkkiä pelaajalla on käytössään. Määrä on sama kuin miinojen määrä. Mikäli pelin päättyessä joku merkeistä on asetettu ruutuun, jossa ei ole miinaa, näkyy ruutu punaisena.
Pelilaudan ruudukon alapuolella näkyy kello, josta pelaaja näkee peliin kuluneen ajan. Kello käynnistyy ensimmäisen ruudun klikkauksesta ja pysähtyy pelin päättyessä.
Kun kaikki ruudut, joissa ei ole miinaa, on avattu, pelaaja on voittanut pelin.
