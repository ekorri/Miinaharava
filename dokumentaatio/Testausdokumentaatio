Testausdokumentaatio
 
Ohjelman logiikka on lähes täysin kattavasti testattu JUnit-testeillä. Kaikkeen, kuten pelilaudan tulostamiseen en testejä pystynyt kirjoittamaan. Kaikkia mutaatioita en myöskään saa tapettua, johtuen metodien rakenteesta eli en pysty kirjoittamaan testiin sellaista tilannetta, jota metodi ei itse blokkaisi pois. Yksi tällainen on lipunpoiston vaikutuksessa käytettävissä olevien lippujen lukumäärään.
 
Käyttöliittymä ja siihen liittyvät luokat on sen sijaan testattu käsin, ajamalla ohjelmaa useita kertoja. Välillä olen käyttänyt apuna ylimääräistä koodiriviä, joka on näyttänyt miinat pelilaudalla heti pelin alussa. Olen eri testikerroilla esimerkiksi asetellut lippuja minne sattuu tai klikkaillut miinoja tai pelannut pelin läpi, nähdäkseni, että tekstikentät toimivat oikein, kello aloittaa ja lopettaa oikeaan aikaan, miinojen näyttö lopussa toimii ja lippujen asettaminen ja poisto toimivat.
 
Ainoa ohjelmaan jäänyt ongelma liittyykin juuri lippuihin. Mikäli lippu on asetettu ihan satunnaisesti ruudukkoon ja käy niin, että ruutu, jossa lippu on, avautuu pelilogiikan metodin avaaYmpärilläOlevat() myötä, käy niin, että lippu ei ruudusta poistu. Olen yrittänyt pelastaa tilannetta niin, että pelaaja voi lipun avatusta ruudusta poistaa. Avattuun ruutuun lippua ei voi asettaa. Yritin muuttaa yllä mainittua metodia korjatakseni asian, mutta ratkaisuni ei toiminut. Suurtuhon pelossa en uskalla enää tehdä mitään kovin suuria muutoksia, joten yllä mainittu bugi jääköön tällä kertaa.
