Rakenteen kuvaus
 
Ohjelma koostuu kahdesta pakkauksesta: miinaharava.logiikka ja miinaharava.kayttoliittyma. Logiikkapakkaus sisältää luokat Ruutu ja Pelilauta. Ruutu kuvaa pelilaudan osaa, joka tuntee oman tilansa eli tietää, onko siinä miina tai merkki miinasta ja sisältönsä eli sen arvon, joka näytetään pelaajalle. Ruudun tilan ilmaisevat boolean-tyyppiset attribuutit, sisältä puolestaan on tyypiltään String. Pelilauta koostuu ruuduista ja sen tehtävänä on suorittaa kaikki pelin logiikka, joka ei suoraan liity käyttöliittymään. Pelilauta siis hallitsee ruutujen tilan ja sisällön muutoksia eli se suorittaa logiikan, joka liittyy pelilaudan ruutujen avaamiseen, niiden sisällön näyttämiseen pelaajalle ja niiden merkitsemiseen sekä tarkistaa pelilaudan tilan pelin lopetusta varten.
 
Käyttöliittymäpakkaus puolestaan sisältää kaikki graafiseen käyttöliittymään liittyvät luokat eli Käyttöliittymä, Nappi, Kello ja Main. Käyttöliittymäluokka luo varsinaisen graafisen käyttöliittymän. Nappi puolestaan luo käyttöliittymässä olevan ruudukon osaset ja tämä luokka myös toteuttaa kuuntelijarajapinnan ja määrittelee kuuntelijaan liittyvän toiminnallisuuden eli mitä tapahtuu kun nappeja klikataan hiirellä. Kelloluokka on käyttöliittymän lisätoiminnallisuutta. Se luo kellon, joka näkyy lopullisen käyttöliittymän alakulmassa ja mittaa peliin kuluvaa aikaa. Main käynnistää graafisen käyttöliittymän.
